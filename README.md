# Avoimen ja kestävän älykotiratkaisun kokoaminen helpoksi paketiksi

Vuonna 2020 muuttunut tilanne sai ihmiset viettämään enemmän aikaa kotona. Tekniikka kaikkine sen muotoineen valtaa kaikkia elämän osa-alueita ja pikkuhiljaa älyratkaisut valuvat myös koteihimme. Ihmiset haluavat kotiinsa älyä: joko järkiperustein, mukavuussyistä tai ihan juuri siksi, että voivat.

Isot toimijat - mm. Google, Amazon, Apple, tuottavat älykotiratkaisuja omista lähtökohdistaan käsin, mutta niitä leimaa varsin usein ensinnäkin jatkuvan Internet-yhteyden tarve ja yksityisyysaspekteista voi olla vähintäänkin pintapuolisesti huolestunut. Toisaalta, isot toimijat ovat pystyneet tuottamaan älykotiratkaisuihin matalamman kynnyksen käyttöönoton. Varsin usein avoimen lähdekoodin ratkaisuja joudutaan rakentamaan pitkästä tavarasta.

FUUGin avustuksen turvin on tarkoitus käynnistää projekti, jossa pienennetään kynnystä rakentaa omaan kotiin avoimiin ratkaisuihin perustuva älykotijärjestelmä.

Suunnitelma on, että tekninen ratkaisu tulee perustumaan mitä todennäköisimmin vähintään seuraaviin komponentteihin:
* Raspberry PI - avoimen lähdekoodin tietokone tarvittavine komponentteineen
* Home Assistant - avoimen lähdekoodin älykotiohjelmisto
* Wireguard - avoimen lähdekoodin vpn-ratkaisu
* Ansible - avoimen lähdekoodin asennusautomaatioratkaisu

Projektissa ratkaisun tavoitteena on se, että kuka tahansa normaalein tietokoneen käyttötaidoin varustettu yksilö pystyisi ostamaan, asentamaan ja ylläpitämään omaa älykotiympäristöään, joka olisi rakennettu teknisesti kestävästi ja kestäväksi.

Projektin eteneminen, dokumentaatio ja muu materiaali tullaan julkaisemaan avoimella lisensoinnilla Githubissa.
